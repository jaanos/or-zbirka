\begin{naloga}{Janoš Vidali}{Izpit OR 22.6.2020}
\begin{vprasanje}
Iz kriznih žarišč COVID-19 po svetu se na Kitajsko vrača $n$ strokovnjakov,
ki jih želijo oblasti razporediti po $m$ karantenskih centrih
s kapacitetami $k_1, k_2, \dots, k_m$,
pri čemer velja $\sum_{h=1}^m k_h \ge n$.
S pomočjo naprednih tehnologij so za vsak par strokovnjakov
$i, j \in \{1, 2, \dots, n\}$
izračunali verjetnost $p_{ij} \in [0, 1]$,
da je prišlo do prenosa virusa med $i$ in $j$
(lahko predpostaviš,
da za vsaka $i, j$ velja $p_{ij} = p_{ji}$ ter $p_{ii} = 0$).
Poiskati želijo tako razporeditev,
da bo vsota vrednosti $p_{ij}$ vseh parov $(i, j)$,
ki bodo nastanjeni v istem karantenskem centru,
čim manjša.

Pri tem imajo nekaj omejitev.
Identificirali so množico $A$ strokovnjakov, ki so se nahajali na območjih,
kjer je prišlo do mutacije virusa
-- ti ne smejo biti nastanjeni skupaj s strokovnjaki izven množice $A$
(lahko so pa člani množice $A$ nastanjeni po različnih centrih).
Poleg tega so sestavili množico $B$ parov strokovnjakov v bližnjem sorodstvu
-- za vsak par $(i, j) \in B$ velja,
da mora biti nastanjen v istem centru.

Zapiši celoštevilski linearni program, ki modelira opisani problem.
\namig{uporabi spremenljivke, ki za par oseb povedo,
ali se nastanita v nekem centru.}
\end{vprasanje}

\begin{odgovor}
Za $h$-ti center ($1 \le h \le m$)
ter $i$-tega in $j$-tega strokovnjaka ($1 \le i, j \le n$)
bomo uvedli spremenljivko $x_{hij}$,
katere vrednost interpretiramo kot
$$
x_{hij} = \begin{cases}
1, & \text{$i$-ti in $j$-ti strokovnjak sta oba nastanjena} \\[-1mm]
   & \text{v $h$-tem karantenskem centru, in} \\
0  & \text{sicer.}
\end{cases}
$$
Informacija o tem, ali je $i$-ti strokovnjak nastanjen v $h$-tem centru,
hrani spremenljivka $x_{hii}$ ($1 \le h \le m$, $1 \le i \le n$).

Zapišimo celoštevilski linearni program.
\begin{alignat*}{3}
\min &\ & \sum_{h=1}^m \sum_{i=1}^n \sum_{j=1}^n p_{ij} x_{hij}
&& \text{p.p.} \\
\forall h \in \{1, \dots, m\} \ \forall i, j \in \{1, \dots, n\}: &\ &
0 \le x_{hij} &\le 1, & x_{hij} &\in \Z
\opis{Vsak strokovnjak je nastanjen v natanko enem centru}
\forall i \in \{1, \dots, n\}: &\ & \sum_{h=1}^m x_{hii} &= 1
\opis{Kapacitete centrov}
\forall h \in \{1, \dots, m\}: &\ & \sum_{i=1}^n x_{hii} &\le k_h
\opis{Povezava med $x_{hii}$ in $x_{hij}$}
\forall h \in \{1, \dots, m\} \ \forall i, j \in \{1, \dots, n\}: &\ &
2 x_{hij} \le x_{hii} + x_{hjj} &\le x_{hij} + 1
\opis{Območja z mutacijo}
\forall i \in A \ \forall j \not\in A: &\ & \sum_{h=1}^m x_{hij} &= 0
\opis{Sorodniki}
\forall (i, j) \in B: &\ & \sum_{h=1}^m x_{hij} &= 1
\end{alignat*}
\end{odgovor}
\end{naloga}

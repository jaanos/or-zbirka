\begin{naloga}{Alen Orbanić}{Kolokvij OR 19.11.2009}
\begin{vprasanje}
Janez je prekaljen poslovnež, ki hoče vedno zaslužiti kar največ.
A Janez lahko naenkrat prevzame le en posel.
Če se en posel začne med izvajanjem nekega drugega posla,
novega posla ne more prevzeti.
Poslovne priložnosti so predstavljene z grafom.
Vozlišča predstavljajo stanja, v katerih Janez izbira med posli,
izhodne povezave iz vsakega vozlišča pa predstavljajo posle,
ki se jih lahko loti.
Cene povezav predstavljajo dobiček pri poslu oziroma izgubo,
če je cena negativna
(včasih je potrebno sprejeti tudi kak posel, ki nosi izgubo,
da se lahko prebijemo do dobičkonosnega posla \dots).
V vsakem stanju lahko Janez izbere katerega koli izmed poslov,
ki pripadajo izhodnim povezavam.
Tekom svoje poslovne kariere se lahko Janez
v določenem stanju znajde tudi večkrat.
Janez se trenutno nahaja v izbranem vozlišču grafa.
\begin{enumerate}[(a)]
\item Za poljuben graf poslovnih priložnosti ugotovi,
kakšen problem moraš na njem rešiti, da boš lahko pravilno svetoval Janezu,
da bo uresničil svoje poslovne ambicije.
Predlagaj algoritem, s katerim rešiš problem,
in oceni časovno zahtevnost predlagane rešitve.
Janeza med drugim še posebej zanima,
ali mu graf poslovnih priložnosti zagotavlja stalno pridobivanje poslov
in dobičkonosno poslovanje za celo kariero.
\item Za graf poslovnih priložnosti s slike~\fig
izberi ustrezen algoritem in ga izvedi ter izračunaj,
koliko največ lahko zasluži Janez, če ``vstopi v igro'' v stanju $a$ ali $b$.
Upoštevaj lastnosti spodnjega grafa in navedi, kateri algoritem je to.
Ali graf predstavlja poslovne priložnosti,
ki bodo Janezu zagotovile trajno dobičkonosno poslovanje?
\end{enumerate}

\begin{slika}
\pgfslika
\podnaslov{Graf}
\end{slika}
\end{vprasanje}

\begin{odgovor}
\begin{enumerate}[(a)]
\item Naj bo $G=(V,E)$ graf, v katerem iščemo iskano rešitev.
Za iskanje najdražje poti v grafu
bomo uporabili predelano različico algoritma {\sc BellmanFord}
iz rešitve naloge~\res[bf].
Za razliko od algoritma {\sc BellmanFord}
naš algoritem za namen problema shranjuje predhodnike za vsako najkrajšo pot,
najdeno v posameznem obhodu glavne zanke,
te pa uporabi pri iskanju poti,
ki jo na koncu tudi sestavi s pomočjo pomožne funkcije {\sc RekonstruirajPot}.
V algoritmu že pred izvajanjem zank
nastavimo začetne vrednosti spremenljivk {\sl konec} in {\sl globina},
ki jih med samim algoritmom posodabljamo v primeru najdenega večjega zaslužka.
\begin{small}
\begin{algorithmic}
\Function{MaksimalniDobiček}{$G = (V, E), s \in V, L : E \to \R$}
    \State $d[0, \dots, |V|] \gets$ seznam slovarjev z vrednostjo $-\infty$ za vsako vozlišče $v \in V$
    \State $\pred[1, \dots, |V|] \gets$ seznam slovarjev z vrednostjo $\Null$
    za vsako vozlišče $v \in V$
    \State $d[0][s] \gets 0$
    \State $i \gets 0$
    \State $\text{\sl trenutna} \gets \{s\}$
    \State $\text{\sl konec}, \text{\sl globina} \gets s, 0$  \hfill nastavimo začetne vrednosti
    \While{$\lnot \text{\sl trenutna}.\isEmpty()$}
        \State $i \gets i+1$
        \If{$i > |V|$} \hfill obstaja pozitiven cikel
            \State $w \gets \text{\sl trenutna}.\pop()$ \hfill z $w$ označimo konec poti, ki vsebuje cikel
            \State $\text{\sl pot} \gets \text{\sc RekonstruirajPot}(\pred, w, |V|)$ \hfill naredimo pot do $w$
            \State $\text{\sl konec} \gets \Null$
            \State $\text{\sl pregledani} \gets$ prazen slovar
            \For{$j = 0, 1, \dots, |V|$} \hfill v poti poiščemo vozlišče, ki se pojavi dvakrat
                \State $u \gets \text{\sl pot}[j]$
                \If{$u \in \text{\sl pregledani}$} \hfill najdena ponovitev
                    \State $h \gets \text{\sl pregledani}[u]$ \hfill ločimo pot na pot do cikla in cikel
	                \State \Return $(\infty, \text{\sl pot}[0, 1, \dots, h], \text{\sl pot}[h+1, h+2, \dots, j])$
                \EndIf
                \State $\text{\sl pregledani}[u] \gets i$
            \EndFor
        \EndIf
        \State $\text{\sl{naslednja}} \gets$ prazna množica
        \For{$u \in V$}
            \State $d[i][u] \gets d[i-1][u]$
            \State $\pred[i][u] \gets u$
        \EndFor
        \For{$u \in \text{\sl trenutna}$}
            \For{$v \in  \Adj(G, u)$}
                \If{$d[i][v] < d[i-1][u] +  L_{uv}$} \hfill najdemo večji zaslužek do $v$
                    \State $d[i][v] \gets d[i-1][u] +  L_{uv}$
                    \State $\pred[i][v] \gets u$
                    \State $\text{\sl{naslednja}}.\add(v)$
                \EndIf
                \If{$d[i][v] > d[\text{\sl globina}][\text{\sl konec}]$} \hfill najdemo nov največji zaslužek
                    \State $\text{\sl konec}, \text{\sl globina} \gets v, i$
                \EndIf
            \EndFor
        \EndFor
        \State $\text{\sl{trenutna}} \gets \text{\sl{naslednja}}$
    \EndWhile \hfill v grafu ni pozitivnega cikla
    \State \Return $(d[\text{\sl globina}][\text{\sl konec}], \text{\sc RekonstruirajPot}(\pred, \text{\sl konec},\text{\sl globina}), \Null)$
\EndFunction
\end{algorithmic}
\end{small}

Zapišimo še nekoliko prirejeno funkcijo {\sc RekonstruirajPot},
ki deluje podobno kot istoimenska funkcija v rešitvi naloge~\res[topo].
\begin{small}
\begin{algorithmic}
\Function{RekonstruirajPot}{$\pred, t, i$}
    \State $u \gets t$
    \State {\sl pot} $\gets [t]$
    \While{$i \ge 0$}
        \If{$u \ne \pred[i][u]$}
            \State $u \gets \pred[i][u]$
            \State {\sl pot}$.\append(u)$
        \EndIf
        \State $i \gets i - 1$
    \EndWhile
    \State {\sl pot}$.\reverse()$
    \State \Return {\sl pot}
\EndFunction
\end{algorithmic}
\end{small}

Časovna zahtevnost algoritma {\sc MaksimalniDobiček}
je kot pri navadnem Bellman-Fordovem algoritmu enaka $O(mn)$,
kjer je $n$ število vozlišč in $m$ število povezav grafa.

\item Lahko se prepričamo, da je graf s slike~\fig acikličen.
Če torej na njem izvedemo algoritem iz točke (a),
bo ta vrnil končno pot,
ki torej ne predstavlja trajnega dobičkonosnega poslovanja.

V primeru, da začnemo v stanju $a$,
nam algoritem vrne pot $a - c - d - f$ in dobiček $10$,
enak dobiček pa dosežemo tudi s potjo $a - c - d - e - g - h - j$.
V primeru, da začnemo v stanju $b$,
pa dobimo pot $b - e - g - h - j$ in dobiček $11$.
\end{enumerate}
%
\begin{slika}
\pgfslika[poslovnez-resitev1]
\podnaslov{Rešitvi pri začetnem stanju $a$}
\end{slika}
%
\begin{slika}
\pgfslika[poslovnez-resitev2]
\podnaslov{Rešitev pri začetnem stanju $b$}
\end{slika}
\end{odgovor}
\end{naloga}
